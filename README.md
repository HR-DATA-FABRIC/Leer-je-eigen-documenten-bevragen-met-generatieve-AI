# Leer-je-eigen-documenten-bevragen-met-generatieve-AI
Deze GitHub Repository geeft inzicht hoe je met behulp van op grote taalmodellen (LLMs) gebaseerde Generatieve-AI je eigen documenten kunt bevragen.
Een groot nadeel van de huidige generatie grote taalmodellen is dat ze feitelijk functioneren als afgesloten generieke kennisbanken, waarvan de hoeveelheid beschikbare gegevens niet uitbreidbaar (lees, bevroren) en niet op één enkele locatie in het model is opgeslagen, maar over verschillende locaties is verspreid (lees, gedistribueerd).
Met andere woorden, de opgeslagen kennis is voor mensen onherkenbaar waardoor taalmodellen niet eenvoudig doelgericht zijn te bevragen over een specifiek en actueel kennisdomein. 
Het is daardooronmogelijk om te bepalen welke gegevens benut zijn om antwoorden te genereren, waardoor waarheidsvinding (fact-checking) nauwelijks mogelijk is. 

Deze tekortkomingen kunnen worden tegengegaan door gebruik te maken van Retrieval-Augmented Generation, of RAG. 
Deze NLP-techniek is als een supercharged onderzoeks- en schrijversduo. Stel je voor dat je een journalist bent die de laatste ontwikkelingen van een actuele gebeurtenis verslaat. Je doet eerst onderzoek naar de gebeurtenis, verzamelt relevante artikelen of rapporten en gebruikt deze informatie om je nieuwsverhaal te schrijven. 
RAG doet iets soortgelijks maar dan voor grote-taalmodellen. De retriever-component representeerd de journalist die relevante informatie verzamelt, en de generator-component is de schrijver die deze informatie gebruikt om  voor mensen begrijpelijke en waardevolle nieuwsverhaal te schrijven.
